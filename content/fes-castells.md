## Tornem els castells de 9 al Clot!

El diumenge 12 de novembre volem tornar els castells de 9 al barri, on no se'n fan des de 2017. La setmana passada ja vam completar-lo a Gràcia, però ara volem tornar-lo al Clot. Per fer-ho necessitem tot el barri amb nosaltres fent pinya! No cal saber-ne de castells ni tenir cap mida ni condició concreta. Us animem a apropar-vos a l'assaig i/o a la diada per fer-nos un cop de mà! Demaneu pel Pep Lancho o algú de l'equip de nouvinguts i us donaran una samarreta per posar-vos a tancar la nostra soca.

- Assaig obert de Festa Major
   - 21h a 23:30h, carrer Bilbao, 212

- Diada de Festa Major del Clot
   - 12h, Pl. Valentí Almirall

I si aquest cap de setmana no pots ser-hi... ja acaba la temporada, però aquí tens la informació per l'any vinen

## Vull fer castells: què he de fer?

Vine al nostre local en qualsevol dels nostres assajos al **Carrer Bilbao, 212, i demana pel Pep Lancho** o algú de l’equip de nouvinguts.

Cada dimarts i cada divendres assagem en els següents horaris d’assaig:

- Dimarts
    - 19h a 20h → Escola de Castells
    - 20h a 21:45h → Assaig General
- Divendres
    - 20h a 21h → Canalla + Pilars
    - 21h a 23:30h → Assaig General

## I ja està?

Sí! Un cop al local, et facilitarem el formulari d’inscripció, t’explicarem les mesures bàsiques de seguretat i t’ensenyarem progressivament a ocupar diferents posicions -en un inici a la pinya- del castell. Et recomanem que duguis una camisa i pantalons vells per assajar i et deixarem una faixa.

## He de pagar alguna cosa?

Als Castellers de Barcelona, fer castells és gratuït. Provar els castells no costa res! Hi ha quotes voluntàries de 20€ anuals (o més, a voluntat) que ens ajuden a finançar la nostra activitat (local, desplaçaments, activitat social, etc.). A més, d’aquesta quota se’n pot desgravar fins a un 85%. Quan fem desplaçaments per Catalunya tampoc caldrà que paguis el transport i quan portis cert temps a la Colla et donarem una camisa i la faixa. 

## He de tenir alguna característica en particular?

No! Tothom és benvingut a fer castells. Persones més altes, més baixes, més grasses i més primes, més joves i més grans! Per fer castells cal molta gent i tothom té un lloc a la pinya.

## Els meus fills/es volen fer castells!

Els castells els fem des dels més petits i petites fins a les persones més grans! Si tens nens/es que volen fer castells, et recomanem que t’apropis als assajos de dimarts a les 19h o divendres a les 20h i demanis per la tècnica de canalla. Ells us explicaran com funciona la Colla i poc a poc ensenyaran els més menuts i menudes a fer de dosos, aixecadors i enxanetes!

## Jo el que vull és tocar la gralla o el tabal!

Aleshores, fes-te músic a la nostra Colla! Escriu un WhatsApp a l’Andreu Solagran (616 38 10 80) i t’explicarà els horaris d’assaig i el funcionament dels grallers i tabalers de la Colla.

## Encara hi ha alguna cosa que no m’ha quedat clara…

Aleshores, escriu-nos els teus dubtes a [colla@castellersdebarcelona.cat](colla@castellersdebarcelona.cat)!