# Contracta'ns

Els Castellers de Barcelona oferim per empreses, universitats, escoles, equips esportius i grups diversos, un ampli ventall d'activitats seleccionades que adaptem a les necessitats de cada col·lectiu.

Oferim, entre d'altres: 

- Tallers per conèixer els castells d'una forma activa. 
- Demostracions castelleres de petit format per esdeveniments. 
- Visites guiades a Cal Pebrot, seu dels Castellers de Barcelona. 
- Activitats castelleres per a estudiants de totes les edats. 
- Conferències sobre el món dels castells i els seus valors socials, educatius i esportius adreçats a la gestió de grups de tot tipus.

## <span>Tallers castellers</span>

Els tallers són per donar a conèixer els castells de forma activa i per treballar els seus valors: el treball en equip, el lideratge, la participació, la integració, el compromís, la constància, la confiança, la comunicació i la cohesió.

Es poden fer allà on digueu o al mateix local dels Castellers de Barcelona. Igual que en els castells, en els nostres tallers tothom hi té cabuda.

## <span>Demostracions en petit format</span>

Els Castellers de  Barcelona oferim demostracions en petit format per empreses. Per una demostració de petit format amb castells i pilars desplacem uns 35 castellers. Tanmateix, ens adaptem, podent oferir també un o dos pilars.

## <span>Visites guiades</span>

Coneixereu el món casteller en general i la nostra colla en particular tot veient un àudiovisual, visitant una exposició permanent de la història dels Castellers de Barcelona i participant en algunes proves d'un assaig.

Aquestes activitats esdevenen un exemple, o model, per a moltes escoles de negocis i per sessions educatives i motivacionals que pretenen dimensionar i subratllar valors com l’esforç, el treball en equip, el compromís, la constància, el liderat, la comunicació, la confiança, la integració, la participació i la cohesió.