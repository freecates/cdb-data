# 50 anys <span>en 50 tuits<span>

## 1969 – 1982 

1969. Estrena a les festes de la Mercè: 4 de 6 i 3 de 6 carregat,
Tret del 1977, la colla hi actuarà sempre i ha estat una peça clau per convertir la Diada de la Mercè en una de les cites castelleres preuades del calendari casteller.

1969. Durant els primers anys, suport tènic i notable reforç a les actuacions de persones dels Castellers de Vilafranca.

1970. Primera participació al Concurs de Castells de Tarragona juntament amb 5 colles més.

1971. Descoberta de l’avi Porta a Santa Coloma de Gramenet –vallenc, 80 anys i excap de colla a Tarragona. Ensenyava a fer castells a la riba del Besòs. Durant temps, els colomencs van ser la pedrera de la colla barcelonina.

1972. Per gestions del llavors alcalde Porcioles, la colla actua al Firagost de Valls amb la Colla Joves Xiquets de Valls i es converteix en l’única, tret de les vallenques, en fer una actuació completa a la mítica plaça del Blat.

1972 i següents. S’hi incorporen castellers i/o estudiants de Vilafranca, el Vendrell, Valls, Igualada, la Roca del Vallès...

1972. Apadrinament de la primera colla castellera: els Bordegassos de Vilanova. 

1974. Primera actuació al camp del FC Barcelona. 

1978. Primera sortida a l’estranger amb motiu de les Setmanes Catalanes de Berlín. La colla és una de les entitats convidades per representar Catalunya.

1974–1982. Millors castells: 4 de 7 amb agulla (1974), 5 de 7 (1978), 3 de 7 aixecat per sota i torre de 7 (1979), 4 de 8 carregat (1981), pilar de 6 carregat (1982). 

1981. La colla intervé en el rodatge de La plaça del Diamant, una adaptació de la novel·la de Mercè Rodoreda, dirigida per Francesc Betriu, i amb Sílvia Munt i Lluís Homar.
