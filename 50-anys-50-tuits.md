# 50 anys <span>en 50 tuits</span>

## 1969 – 1982 

### <span>1969.</span> Estrena a les festes de la Mercè: 4 de 6 i 3 de 6 carregat. Tret del 1977, la colla hi actuarà sempre i ha estat una peça clau per convertir la Diada de la Mercè en una de les cites castelleres preuades del calendari casteller.

### <span>1969.</span> Durant els primers anys, suport tènic i notable reforç a les actuacions de persones dels Castellers de Vilafranca.

### <span>1970.</span> Primera participació al Concurs de Castells de Tarragona juntament amb 5 colles més.

### <span>1971.</span> Descoberta de l’avi Porta a Santa Coloma de Gramenet –vallenc, 80 anys i excap de colla a Tarragona. Ensenyava a fer castells a la riba del Besòs. Durant temps, els colomencs van ser la pedrera de la colla barcelonina.

### <span>1972.</span> Per gestions del llavors alcalde Porcioles, la colla actua al Firagost de Valls amb la Colla Joves Xiquets de Valls i es converteix en l’única, tret de les vallenques, en fer una actuació completa a la mítica plaça del Blat.

### <span>1972 i següents.</span> S’hi incorporen castellers i/o estudiants de Vilafranca, el Vendrell, Valls, Igualada, la Roca del Vallès...

### <span>1972.</span> Apadrinament de la primera colla castellera: els Bordegassos de Vilanova. 

### <span>1974.</span> Primera actuació al camp del FC Barcelona. 

### <span>1978.</span> Primera sortida a l’estranger amb motiu de les Setmanes Catalanes de Berlín. La colla és una de les entitats convidades per representar Catalunya.

### <span>1974–1982.</span> Millors castells: 4 de 7 amb agulla (1974), 5 de 7 (1978), 3 de 7 aixecat per sota i torre de 7 (1979), 4 de 8 carregat (1981), pilar de 6 carregat (1982). 

### <span>1981.</span> La colla intervé en el rodatge de La plaça del Diamant, una adaptació de la novel·la de Mercè Rodoreda, dirigida per Francesc Betriu, i amb Sílvia Munt i Lluís Homar.

## 1983 – 1992

### <span>1983.</span> La colla es constitueix com a entitat jurídica pròpia.

### <span>1984.</span> Primer local de propietat al Clot (c. Rossend Nobas).

### <span>1985.</span> Any de l’escissió: els castellers de Santa Coloma formen colla pròpia.

### <span>1986.</span> Increment del nombre d’actuacions per afrontar el pagament del local.

### <span>1986.</span> Pilar de 4 íntegrament femení alçat a la ciutat de Besiers, al Llenguadoc.

### <span>1986.</span> Adjudicació a la ciutat dels Jocs Olímpics de 1992. Els Castellers de Barcelona és la colla interlocutora entre l’organització del Jocs i la coordinadora de colles i l´única que té el privilegi de lluir el logotip olímpic a la camisa. 1986. Irrupció de gent jove a les estructures tècniques i de gestió de la colla.

### <span>1987.</span> S’estableixen 5 comissions a la colla: tècnica, activitats, secretaria, relacions públiques i tresoreria. Es recupera el 4 de 8, que es carrega a Terrassa.

### <span>1988.</span> Es recuperen i descarreguen la torre de 7 i el 4 de 8.

### <span>1989.</span> Participació en els actes oficials del centenari de la Torre Eiffel on es planta el 3 de 7.

### <span>1990.</span> Actuació de la colla a la presó de dones de Wad-Ras. Després de 16 anys, última actuació de la primera etapa a la festa de Màrtirs Street.

### <span>1992.</span> 5 de 7 en l’acte d’inauguració dels Jocs Olímpics i 4 de 7 en el dels Jocs Paralímpics.

### <span>1992.</span> Acord amb l’Àrea de Cultura de l’Ajuntament de Barcelona per fer una actuació anual a cada un dels 10 districtes de la ciutat.

## 1993 – 2006

### <span>1993.</span> La colla apadrina els Castellers de Sants, una de les vint que apadrinarà durant els seus 50 anys.

### <span>1994.</span> S’instaura la diada de la Mercè de les colles locals que va començar amb 2 colles. (El 2020 hi han participat les 8 colles castelleres que ara té la ciutat.)

### <span>1994-1995.</span> S’assoleixen el 3 de 8 (1994) i la torre de 8 amb folre i es carrega el 5 de 8 (1995). Mercè 1994. Barcelona plaça de 9 i de gamma extra. Avui, 25 places de la ciutat gaudeixen d’aquest honor.

### <span>1998.</span> 4 de 9 amb folre carregat a Terrassa… el primer!

### <span>1999.</span> 30è aniversari i primer 4 de 9 amb folre descarregat de la colla, diada de la Mercè.

### <span>2000.</span> La colla rep la Medalla d’Honor de la ciutat. Es carrega el primer pilar de 7 amb folre.

### <span>2001.</span> Primer 3 de 9 descarregat, diada de la Mercè.

### <span>2002.</span> La Generalitat de Catalunya atorga la Creu de Sant Jordi als Castellers de Barcelona.

### <span>2002.</span> Amb motiu de l’any Gaudí, l’ICUB, amb la col·laboració de les colles de Barcelona, organitzen una actuació castellera davant de la Sagrada Família que aplega 45 colles castelleres i dues agrupacions de falcons.

### <span>2001–2003.</span> Gran trienni. Castells descarregats: trenta-set 3 de 8 consecutius, disset torres de 8, trenta 4 de 8, sis 3 de 9 amb folre...

### <span>2003.</span> Primer 5 de 8 descarregat, festes de la Mercè.

### <span>2006.</span> Estrena de xarxa protectora als assajos.

### <span>2006.</span> Estrena del nou local al carrer Bilbao cantonada amb el carrer Concili de Trento, al barri del Clot.
